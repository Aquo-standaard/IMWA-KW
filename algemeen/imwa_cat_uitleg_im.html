<h1>Algemene kenmerken en begrippen</h1>
<section id='gegevensdefinitie'>
<h2>De gegevensdefinitie</h2>
<p>De gegevensdefinitie vormt het hart van de catalogus en geeft een beschrijving van alle gegevens van een informatiemodel. 
	Eerst wordt de definitie van een domein gegeven inclusief de plaatjes van het zgn. <i>domeinmodel</i>, en vervolgens de definities van de <i>entiteiten</i> waaruit het domein is opgebouwd met de eigenschappen van die entiteiten - de <i>attributen</i> - en de relaties met andere entiteiten. 
De volgende aspecten van de gegevens worden vastgelegd:</p>
<ul>
    	<li>De Nederlandse naam van het gegeven.</li>
    	<li>Of het gegeven van het type entiteit of het type attribuut is, met in het laatste geval van welke entiteit het een attribuut is.</li>
    	<li>Eventueel de herkomst van het gegeven</li>
    	<li>De definitie van het gegeven.</li>
    	<li>Eventueel de herkomst van de definitie.</li>
	<li>De kardinaliteit van een attribuut. De kardinaliteit geeft aan hoe vaak het attribuut voor kan of moet komen.</li>
	<li>De naam van het domein voor de waarden van het attribuut, met afhankelijk van het type domein nadere informatie over de waarden.</li>
</ul>
</section>
<section id="introModel">
<h2>Modelelementen</h2>
<h3>Objecten</h3>
<section id='objecten'>
    <p>De modelelementen van een informatiemodel zijn de bouwstenen die samen de structuur en de functionaliteit van het model definiëren. Elk element speelt een specifieke rol in het beschrijven van hoe data wordt georganiseerd en beheerd binnen een systeem. Hier zijn de belangrijkste modelelementen in een informatiemodel:</p>
<p>
<ul>
    <li><b>Object</b> Voor het belangrijkste element zijn er vanuit verschillende perspectieven verschillende benamingen: object, informatieobject, objecttype (MIM), entiteit (database) of klasse (UML). De concepten zijn in nuance verschillend, maar al deze concepten vertegenwoordigen een verzameling van informatie dat bij elkaar hoort over een bepaald onderwerp. In het Informatiemodel Water wordt de voorkeur gegeven aan Object.</li>
    <li><b>Attribuut</b> Met attributen worden de eigenschappen of kenmerken van een object vastgelegd.</li>
    <li><b>Gegevensgroepen</b> Een groep van gegevens die semantisch bij elkaar horen en als eenheid worden behandeld. Een gegevensgroep is een betekenisvol kenmerk van een object. Het is een modelleerkeuze om bijvoorbeeld de <i>afmetingen</i> van een fysiek object als gegevensgroep te modelleren. Afmeting bevat de attributen lengte, breedte, hoogte </li>
</ul>
</p>
</section>

<h3>Relaties</h3>
<section id="relaties">
<p>Relaties beschrijven hoe objecten met elkaar verbonden zijn. De meest voorkomende relatie in IMWA is de generalisatie. Daarnaast komt een enkele keer de associatierelatie voor. </p>
  <p>
<figure id='image002'>
	<img src="./algemeen/Generalisatie en Associatie.jpg" alt="Relaties" width="600"/>
	<figcaption>Voorbeeld van generalisatie- en associatierelatie.</figcaption>
</figure>	  
  <ul>  <li><b>Generalisatierelatie</b>Dit is een relatie waarbij een 'kind'-klasse (subklasse) is afgeleid van een 'ouder'-klasse (superklasse). Een generalisatierelatie geeft aan dat bepaalde eigenschappen van een object ook gelden voor de gerelateerde objecttypen, én dat deze qua betekenis, structuur en syntax gelijk zijn. Je kunt de relatie lezen als een 'is-een'-relatie.</li>
  <li><b>Overerving</b> Dat bepaalde eigenschappen van een object ook gelden voor het gerelateerde object wordt overerving genoemd. In het voorbeeld overerft WaterstaatkundigeZonering alle attributen van IMWA-GeoObject. Het onderscheid tussen de twee zit hem in de extra attributen bij WaterstaatkundigeZonering.</li>
  <li><b>Abstract object</b> Een abstract object (klasse) is een object die niet direct geïnstantieerd kan worden, je vindt ze niet als zodanig terug in de echte wereld. Het dient als een sjabloon voor andere klassen. In de context van generalisatie en overerving, wordt de superklasse vaak een abstracte klasse. In het domeinmodel hebben de abstracte objecten vaak een lange samengestelde naam die cursief wordt weergegeven.</li>
  <li><b>Associatierelatie</b> Een associatierelatie beschrijft een verbinding tussen twee onafhankelijke klassen die samenwerken op een bepaalde manier. Het is een 'heeft-een'-relatie. Deze relatie is meer gericht op de interactie tussen objecten dan op hun hiërarchische relatie. Bij de associatierelaties speelt kardinaliteit een rol. Kardinaliteit specificeert de aantalverhoudingen tussen twee entiteiten in een relatie. Kardinaliteit volgt de notatie n..m. Als er geen kardinaliteit wordt weergegeven wordt veronderstelt dat deze 1..1 </li>
  </ul>
</p>
</section>

<h3>Domeinen en datatypen</h3>
<section id='datatypen'>
<p>Alle attributen hebben een datatype of een domein. Enkele datatype zijn relijk eenvoudig: number, integer, characterstring, date, year. Sommige datatype zijn complexer.
  <p>
  <ul>
    <li><b>Measure</b> Het datatype Measure bestaat uit twee delen: een getalswaarde (rationaal getal) en een eenheid. In de huidige versie van het informatiemodel is de getalswaarde niet verder gespecificeerd met de opbouw en het bereik. Ook is de eenheid nog niet opgenomen. </li>
    <li><b>Geometrie</b> Bij de attributen van het type Geometrie wordt gebruik gemaakt van de geometrie-typen zoals die zijn beschreven in OpenGis Specificatie. In het conceptueel model komt GM_Object het vaakst voor. Een GM_Object kan verschillende specifieke vormen aannemen, zoals: punt, lijn, vlak of complexere vormen.  </li>
  </ul>
  </p>
</section>
